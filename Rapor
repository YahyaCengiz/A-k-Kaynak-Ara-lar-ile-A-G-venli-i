Güncel Ağ Güvenliği Sorunları ve Çözümleri
Günümüzde internet, yaşantımızın her alanında ihtiyaç duyduğumuz bir teknoloji olarak öne çıkıyor.
Bilgiye erişimi kolaylaştıran, dünyanın dört bir yanındaki insanları birbirine bağlayan, yalnızca bireylerin
değil şirketlerin ve devlet kurumlarının da işini kolaylaştıran internet, beraberinde pek çok risk de getiriyor.
İnternetin yaygın kullanımı, siber güvenlik tehditlerini her geçen gün artırmakta. Bilgi hırsızlığı, kimlik avı, 
kötü amaçlı yazılımlar ve diğer çeşitli saldırılar, bireylerin ve kurumların karşılaştığı riskler arasında yer alıyor. 
Özellikle kişisel bilgilerin çalınması, finansal zararlara yol açabilirken, kurumlar içinse itibar kaybı ve operasyonel 
sorunlara neden olabiliyor. İnternet üzerindeki tehditlerin artmasına bağlı olarak siber güvenlik çözümlerine duyulan 
ihtiyaç da orantılı olarak artıyor.
Günümüzde en çok karşılaşılan Ağ Güvenliği sorunlarından birkaçına beraber göz atalım.
DDoS Saldırıları
DDoS saldırıları, bir hedef sistem ya da ağa aşırı miktarda trafik gönderilerek kaynakların tükenmesine neden olan 
saldırı türleridir. Bu saldırılar birçok farklı kaynaktan, genellikle bot ağları veya zombi bilgisayarlar 
aracılığıyla düzenlenir. Saldırının amacı, hedef sistem ya da ağın normal çalışma kapasitesini aşması ve bu nedenle
hedefin normal kullanıcılara hizmet verme yeteneğini kaybetmesidir.
DDoS saldırıları sonucu hedef sistem ya da ağ, aşırı trafik nedeniyle normal hizmet vermekte başarısız olabilir. Buna 
bağlı olarak saldırı sırasında güvenlik önlemleri zayıflayabilir ve hassas verilere erişim sağlanabilir. Verilerin
çalınması saldırıya uğrayan kurum için ciddi itibar kayıpları ve maddi kayba yol açabilir.
Peki DDoS saldırılarından korunmak için ne yapılabilir?
Ağ trafiğini sürekli olarak izleyen ve anlık olarak analiz eden bir güvenlik sistemine sahip olmak ve normal dışı
davranışları tespit eden otomasyon araçları kullanmak, saldırıdan haberdar olmak ve karşılık verebilmek için en 
mantıklı çözüm yoludur. Ayrıca güçlü bir firewall kullanmak da zararlı trafiği engelleme noktasında işe yarayabilir. 
Bant genişliğinin artırılması, yedekli sunucular ve ağ altyapıları kullanmak, ağ trafiğini eşit dağıtarak tek bir kaynağa
yüklenmesini engellemek de DDoS saldırılarına karşı alınabilecek önlemler arasında.
Zararlı Yazılımlar ve Ransomware
Zararlı yazılımlar genel olarak bilgisayar sistemlerine, ağlara veya kullanıcı verilerine zarar veren kötü amaçlı 
yazılımlardır. Zararlı yazılımların bir alt başlığı olan ransomware'lar ise verileri şifreleyerek kullanıcıdan fidye 
isteyen yazılımlardır.Şifreleme işlemi genellikle karmaşık algoritmalar kullanılarak gerçekleştirilir ve mağdur 
kullanıcıya şifre çözme anahtarını elde etmek için belirli bir miktarda para ödemesi gerektiği bildirilir.
Bu tür saldırılar genellikle Bitcoin veya başka kripto paralarla ödeme yapmayı zorunlu kılar. Bu, ödemelerin 
izlenmesini zorlaştırır ve saldırganın kimliğini gizlemesine yardımcı olur. Fidye miktarı genellikle kurbanın önemli 
dosyalarının veya verilerinin değerine göre belirlenir.
En bilinen ransomware'lardan biri olan Lockbit kullanılarak gerçekleştirilen saldırılar, 2019'dan bugüne içlerinde ABD, 
Çin, Hindistan, Endonezya ve Ukrayna gibi ülkelerin de bulunduğu pek çok kuruluşu hedef aldı.
Ransomware ve diğer zararlı yazılımlardan korunmanın en etkili yöntemlerinden biri
bilinmeyen kaynaklardan gelen dosyaları açmamak, güvenli olup olmadığı bilinmeyen linklere tıklamamak ve e-posta 
eklerini dikkatlice kontrol etmektir. Phishing saldırıları ile sisteminize zararlı yazılım yüklemeye çalışan saldırganların 
bilincinde olmak, bu tuzağa düşmemek için en önemli etkendir. Ayrıca güvenlik yazılımlarını güncel tutmak ve güçlü 
bir antivirüs programı kullanmak, veri yedeklemelerini düzenli olarak yapmak ve güvenli bir ortamda verileri 
depolamak, çift faktörlü kimlik doğrulama kullanmak, güçlü ve tekrar etmeyen şifreler kullanmak da zararlı yazılımlara 
karşı alınabilecek önlemlerdendir.
IoT Cihaz Güvenliği
Günümüzde, Internet of Things (IoT) cihazları hayatımızın birçok alanında kullanılmaktadır. Ancak bu cihazların 
yaygınlaşması, beraberinde ciddi güvenlik sorunlarını da getirmiştir. IoT cihazları, evlerimizden endüstriyel tesislere 
kadar birçok alanda bulunmaktadır ve bu cihazların güvenliği, kişisel gizlilikten toplu güvenliğe kadar geniş bir 
yelpazede etkiler. Iot Cihazları ile ilgili başlıca güvenlik sorunlarını inceleyelim.
Güncel Ağ Güvenliği Sorunları ve Çözümleri
Zayıf Şifreleme ve Kimlik Doğrulama
Birçok IoT cihazı, güçsüz şifreleme ve yetersiz kimlik doğrulama yöntemleri kullanır. Bu, cihazların kötü niyetli kişiler 
tarafından ele geçirilmesine ve kötü amaçlı kullanılmasına neden olabilir. IoT cihazları, güçlü şifreleme algoritmaları ve 
etkili kimlik doğrulama yöntemleri kullanmalıdır. Üreticiler, varsayılan şifreleri zorunlu olarak değiştirmeyi ve güçlü 
parola politikalarını benimsemeyi teşvik etmelidir.
Güncelleme Eksikliği
Birçok IoT cihazı, üretildikten sonra güvenlik güncellemelerini almamakta veya kullanıcıların güncellemeleri uygulama 
konusunda zorluk yaşamasına neden olmaktadır. Bu durum, cihazların güncel güvenlik tehditlerine karşı savunmasız 
kalmasına yol açar. Bu durum sonucunda oluşabilecek güvenlik zaafiyetlerine karşı üreticiler, cihazlarını düzenli 
güvenlik güncellemeleriyle desteklemelidir. Kullanıcıları, güncellemeleri uygulamaya teşvik etmek için kullanıcı dostu 
araçlar ve bilgilendirme stratejileri geliştirmelidir.
Zayıf Ağ Güvenliği
IoT cihazları genellikle düşük güvenlik standartlarına sahip ağlara bağlanır. Bu da cihazların ağ üzerinden saldırılara 
daha açık hale gelmesine neden olabilir. IoT cihazları, güvenli ağ protokollerini ve standartlarını benimsemelidir. Ağ 
trafiğini şifreleme ve cihazlar arasında güvenli iletişimi sağlama önlemleri alınmalıdır.
Veri Gizliliği Sorunları
Birçok IoT cihazı, kullanıcı verilerini toplar ve depolar. Ancak bu verilerin güvenliği sıklıkla ihmal edilir, ve kötü 
niyetli kişiler tarafından ele geçirilebilir. Buna karşı üreticiler, kullanıcı verilerini toplarken şeffaf olmalı ve güçlü veri 
gizliliği politikalarını benimsemelidir. Kullanıcıların hangi verilerin toplandığı konusunda bilgilendirilmeleri ve bu 
verilere erişimi kontrol etmeleri sağlanmalıdır.
Zero-Day Saldırıları
Zero-day saldırıları, henüz yazılım geliştiricileri tarafından keşfedilmemiş ve düzeltilmemiş güvenlik açıklarını hedef 
alan saldırılardır. Bu tür saldırılarda, saldırganlar genellikle güvenlik açığını keşfettikten hemen sonra saldırı 
gerçekleştirirler. Saldırının gerçekleştiği gün, savunma mekanizmaları ve güvenlik yazılımları bu açığı tespit edemez, 
bu nedenle "zero-day" terimi kullanılır.
Zero-Day saldırıları yüksek derecede tehlike ihtiva etmesinin yanı sıra geliştiricinin sorunu çözmesi için “sıfır 
gününün” olması bu saldırıları daha da etkili hale getirmektedir. Örnek olarak 2020 yılında video konferans platformu 
Zoom, yaşadığı zero-day tehdidi sonucu saldırganlar Windows'un eski bir sürümünü kullanan kullanıcıların 
bilgisayarlarına uzaktan erişebilmeyi başarmıştı. Hedefin bir sistem yöneticisi olması durumunda, bilgisayar korsanı 
kullanıcının makinesini tamamen ele geçirip tüm dosyalarına erişebiliyordu. 
Zero-Day saldırıları veri sızıntısı, hizmet kesintisi, gizlilik ihlalleri, maddi kayıplar gibi pek çok zarara yol açabilir. 
Günümüzde en kritik ağ güvenliği sorunlarından biri olan zero-day saldırılarına karşı korunma yöntemlerine göz atalım.
Güvenlik Yazılımları ve Güncellemeler
Güvenlik yazılımları düzenli olarak güncellenmeli ve sistemdeki tüm yazılımlar en son güvenlik yamalarıyla güncel 
tutulmalıdır. Bunun nedeni, yeni sürümlerde yeni tanımlanan güvenlik açıklarını kapsayacak güvenlik yamalarının 
sunulmasıdır. Güncel kalmak daha güvende olmanızı sağlar.
Eğitim ve Farkındalık
Kullanıcılar, potansiyel zararlı içerikler konusunda eğitilmeli ve şüpheli bağlantılardan kaçınılmalıdır. Pek çok sıfır gün 
saldırısı insan hatalarından yararlanır. Çalışanlara ve kullanıcılara iyi güvenlik alışkanlıkları kazandırmak, çevrimiçi 
ortamda güvende kalmalarına ve kuruluşları sıfır gün güvenlik açıklarından ve diğer dijital tehditlerden korumalarına 
Güncel Ağ Güvenliği Sorunları ve Çözümleri
yardımcı olur.
Gelişmiş Güvenlik Çözümleri
İleri düzey güvenlik çözümleri, anomali tespiti ve saldırı tespiti gibi özelliklere sahip olmalıdır. Güvenlik duvarları, 
sisteminizi sıfır gün tehditlerine karşı korumada önemli bir rol oynar. Güvenlik duvarını sadece gerekli işlemlere izin 
verecek şekilde yapılandırarak maksimum koruma elde edebilirsiniz.
Sürekli İzleme ve Analiz
Zero-day saldırılarına karşı etkili bir savunma stratejisi, sürekli izleme ve analiz süreçlerini içermelidir. Bu önlem, ağ 
trafiğini, sistem günlüklerini ve diğer güvenlik olaylarını sürekli olarak izleme pratiğini ifade eder. Sistem ve ağlar, 
sürekli olarak izlenmeli ve normalden sapmalar tespit edilmelidir. Anomali tespiti, normal işleyişle uyumsuz 
davranışları belirleyerek, olası saldırı işaretlerini erken aşamada fark etmeyi amaçlar.
Açık Kaynak Güvenliği
Açık kaynak yazılımlar, kaynak kodlarının genel erişime açık olduğu ve topluluk tabanlı gelişime dayanan bir yazılım 
modelini temsil eder. Açık kaynak, birçok avantaj sunsa da, güvenlik sorunlarını da beraberinde getirebilir. Açık kaynak 
projelerinin genellikle sınırlı kaynakları olduğu için, güvenlik denetimleri eksik veya yetersiz olabilir. Bu durum, kötü 
niyetli kullanıcıların veya zararlı yazılımın sisteme sızma olasılığını artırabilir. Topluluk destekli güvenlik denetimleri 
ve düzenli güvenlik açıkları taramalarıyla güvenlik kontrollerinin güçlendirilmesi bu soruna karşı bir çözüm olabilir.
Açık kaynak projelerinde, güvenlik güncellemeleri bazen gecikebilir. Bu durum, sistemlerin güncel olmayan 
sürümleriyle çalışan kullanıcıları güvenlik tehditlerine karşı savunmasız bırakabilir. Düzenli aralıklarla güncellemelerin 
kontrol edilmesi ve projelerin daima güncel tutulması gerekir.
Güvenli Bağlantılar ve VPN Kullanımı
Uzaktan çalışma ve mobil kullanımın artmasıyla birlikte, güvenli bağlantıların ve VPN'lerin kullanılması önem 
kazanmıştır. Güvenli bağlantılar ve VPN'ler, internet üzerinden veri iletimi sırasında gizliliği ve güvenliği sağlamak 
amacıyla kullanılır. Bu teknolojiler, bilgisayarlar arasında veri iletimini şifreleyerek, çevrimiçi etkinlikleri korur ve 
izinsiz erişimlere karşı savunma sağlar.
VPN Kullanımının Getidiği Tehditler
VPN kullanımı, veri şifrelemesi nedeniyle genellikle güvenli kabul edilir. Ancak, kötü niyetli yazılımlar ve siber 
saldırılar, VPN kullanıcılarını hedef alabilir. Güvenlik açıkları ve zayıf şifreleme algoritmaları, saldırıların gerçekleşme 
olasılığını artırabilir. Güvenilir VPN servislerini kullanmak, uygulamaları sürekli güncel tutmak ve güçlü şifreleme 
algoritmalarını tercih etmek, güvenli internet kullanımı açısından önemli bir etkendir. Ayrıca iki faktörlü doğrulama ile 
kullanıcılar yetkisiz erişimlere karşı kendilerini koruyabilir.
VPN kullanımının yanı sıra, internet tarayıcıları ve uygulamalardaki gizlilik ayarlarına dikkat edilmelidir. Çerezleri, 
tarayıcı geçmişini ve diğer izleme araçlarını düzenli olarak temizlemek önemlidir.
Güncel Ağ Güvenliği Sorunları ve Çözümleri
Kapanış
Günümüzde, ağ güvenliği sadece bir uzmanlık alanı değil, hepimizin sorumluluğundadır. Bilinçli kullanıcılar olarak, 
günlük dijital alışkanlıklarımızda dikkatli olmak ve güvenlik önlemlerine riayet etmek, ilk savunma hattını oluşturur. 
Şifrelerimizi güçlü tutmak, güncel yazılımları kullanmak ve güvenlik politikalarına uymak, bu savunmanın temel 
taşlarıdır.
Güvenli bir dijital ortam oluşturmanın yanı sıra, organizasyonlar olarak da sistemlerimizi ve ağlarımızı sürekli güncel 
tutmalıyız. Zararlı yazılımlara karşı düzenli taramalar yapmak, zafiyet yönetimini etkin bir şekilde uygulamak ve ağ 
aktivitelerini izlemek, güvenlik duvarlarımızı güçlendirir.
Sonuç olarak, ağ güvenliği, her birimizin ve kurumun ortak sorumluluğudur. Bu konuda bilinçli adımlar atmak ve etkili 
çözümleri uygulamak, siber tehditlere karşı bize avantaj sağlar. Unutmayalım ki, güvenlik bir süreçtir ve bu süreçte her 
adım, dijital güvenliğimizi güçlendiren bir adımdır.
Yahya İlhan Cengiz 414805 
Karadeniz Teknik Üniversitesi
